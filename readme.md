## কক্সবাজার সি-বীচ - ০৯ অক্টোবর থেকে ১২ অক্টোবর ২০২৫

`০৯ অক্টোবর ২০২৫` ঢাকা কমলাপুর রেলস্টেশন থেকে রাত ১১ টায় যাত্রা শুরু করার কথা থাকলেও ট্রেন ছাড়ে রাত ১২ টায়। আলহামদুলিল্লাহ আমরা সবাই সঠিকভাবে ট্রেনে উঠতে সক্ষম হই। আমরা সব মিলিয়ে ৮০+ যাত্রী ছিলাম iHelpBD গ্রুপে।

`১০ অক্টোবর ২০২৫` সকাল ১০ টার দিকে কক্সবাজার রেল স্টেশন এসে পৌছালাম। অটো করে হোটেল রয়েল বিচ রিসোর্ট এ গেলাম। ১১ টার নাস্তা সেরে নিলাম। ১টার পরে আমরা আমাদের হোটেল রুম গুলো বুঝে পাই যদিও সবকিছু আমাদের আগে থেকেই বুকিং করা ছিল।

যেহেতু আমাদের জানানো হলো ১ টার দিকে রুম পাবো তাই আর দেরি না করে কক্সবাজার সুগন্ধা বিচ পয়েন্ট এ চলে গেলাম। বাচ্চাদের নিয়ে ঘোড়ায় চড়লাম, বীচে ঘোরাঘুরি করলাম। ১ টার দিকে হোটেলে ফিরে গেলাম। ফ্রেশ হয়ে আমার পরিবার নিয়ে আবার বের হলাম ফিশ ওয়ার্ল্ড ঘুরতে গেলাম (টিকেট মূল্য ৩০০ টাকা প্রতিজন )। ওখান থেকে ফিরে এসে দুপুরের খাবার এই হোটেলে খেয়ে কিছুক্ষন বিশ্রাম নিলাম।

সন্ধ্যার পর আবার বিচে গেলাম। ১০ টা পর্যন্ত আমার  পরিবার নিয়ে ঘোরাঘুরি করলাম।  রাতের খাবার খেলাম রাত ১১ টার দিকে একই হোটেলে ।  খাবার রেটিং ৮/১০।  খাবার শেষে পরিবার নিয়ে রুমে গেলাম।  এখন বাচ্চাদের ঘুমের সময়।  

এরপর শুরু করলাম iHelpBD পরিবার সদস্যদের সাথে সময় কাটানোর পালা।  যেই ভাবা সেই কাজ।  বের হলাম ১২ টার দিকে রুম থেকে।  মোটামুটি রাত ৩টা পর্যন্ত বিচে অনেকের সাথে উপভোগ করলাম।  রাত ৩:৩০ এ হোটেল রুমে ফিরে টাইট ঘুম।  

`১১ অক্টোবর ২০২৫` সকাল ১০টায় নতুন ব্রিজে গেলাম। জ্যাকি, নাঈম, রিয়াদ, সৌদ আর আমি। অটোরিকশায় করে সেখানে যেতে ২০০ টাকা খরচ হয়েছিল। সকাল ১১টা নাগাদ আমরা সমুদ্রে পৌঁছালাম। আমরা সবাই একসাথে ছবি তুললাম। তারপর থেকে সমুদ্রের ঢেউ উপভোগ করার সময়। বলতেই হবে এটা আমার জীবনের সেরা সময়গুলোর মধ্যে একটি ছিল।

দুপুর ১:৩০ মিনিটে দুপুরের খাবারের পর, কিছুক্ষণ বিশ্রাম নিলাম।

বিকাল ৪ টার দিকে আমরা ইনানী উদ্দেশ্যে যাত্রা শুরু করলাম চান্দের গাড়ি নিয়ে। রেজু খাল ব্রিজ আসতে আসতে সন্ধ্যা হয়ে গেলো তাই আর ইনানী যাওয়া হলোনা। ব্রিজ পার হয়ে গাড়ি থামিয়ে আমরা বিচ এ নেমে ১ ঘন্টার মতো সময় কাটিয়ে আবার আমাদের হোটেল এ ফিরে গেলাম। মামুনস ফ্যামিলি, রুবেলস ফ্যামিলি, হাবিবস ভাই ফ্যামিলি, আজিজস ভাই ফ্যামিলি , রেজোয়ান ভাই, সাকলাইন ভাই ও আমার ফ্যামিলি ছিল এই গ্রুপ ভ্রমণ এ।

এবার আসা যাক শুঁটকি মাছ কেনার অভিযান এর গল্পে। হোটেলে ফিরেই আবার আনুমানিক রাত ৮টায় কক্সবাজার শহরের শুঁটকি বাজার গেলাম। মোটামুটি সবগুলো আড়ৎ ঘুড়ে ঘুড়ে কম বেশি সবাই আমরা শুঁটকি মাছ কিনলাম আমি ছাড়া। যদিও আমি পরের দিন ছুরি শুঁটকি কিনেছি। রাত ১০:৩০ এর দিকে আবার হোটেল এ ফিরে আসলাম। এই যাত্রায় রেজোয়ান ভাই, রুবেলস ফ্যামিলি, আশরাফস ভাই ফ্যামিলি , ওয়াজিস ভাই ফ্যামিলি , আব্দুল আলিমস ফ্যামিলি ও আমি ছিলাম।

রাত ১১:৩০ এ রাতের খাবার এর পালা। হাড়ি রেস্টুরেন্ট কোরাল মাছে/চিকেন বারবিকিউ, নান রুটি , কোল্ড ড্রিঙ্কস। কোল্ড ড্রিঙ্কস হিসেবে আমি মোজো কেই বেছে নিলাম। সৌভাগ্যক্রমে কোরাল , মুরগি ২ টাই খাওয়ার সুযোগ হয়েছে।  খাবার রেটিং: কোরাল মাছে (৬/১০), চিকেন (৭/১০), নান রুটি (১০/১০)  রাতের ভুরিভোজ শেষে বিচ এর লাবনী পয়েন্ট এ রাতের সমুদ্রের গর্জন উপভোগ করলাম রাট ২টা পর্যন্ত। তারপর হোটেল এ গিয়ে গভীর তন্দ্রায় চলে গেলাম।

`১২ অক্টোবর ২০২৫` সকাল ১০টার দিকে নাস্তা সেরে নিলাম। তারপর কাছের শুটকি মাছের আড়ৎ থেকে ১ কেজি ছুরি মাছ কিনে হোটেলে ফিরে এসে সব কিছু গুছিয়ে নিলাম ঢাকা ফেরার উদ্দশ্যে। ১১:১৫ তে হোটেল রুম চেক আউট করে ১২ টার ভিতর রেল স্টেশন এসে পৌছালাম অটো করে (১৮০ টাকা ভাড়া)। দুপুর ১২:৩০, ট্রেনে করে ঢাকা ফেরার পালা। ভ্রমণ টা দিনের বেলা হওয়াতে প্রাকৃতিক পরিবেশটা আমরা অনেক উপভোগ করেছি। ৩টার পর চট্টগ্রাম রেল স্টেশন এ দুপুরের খাবার খেলাম (গরুর তেহেরী/মোরগ পোলাও) কারণ তখন ২০ মিনিটের একটা বিরতি থাকে কক্সবাজার এক্সপ্রেস এর জন্য। বিকাল ৪টায় ট্রেন চট্টগ্রাম থেকে আবার ঢাকার উদ্দেশে ছেড়ে দিলো, দীর্ঘ ৯+ ঘন্টা ট্রেন জার্নি শেষ করে অবশেষে রাত ৯টার পর ঢাকা পৌছালাম। তারপর বাসায় ফিরে ঘুমের রাজ্যে হারিয়ে গেলাম।

`হোটেল:` রয়েল বিচ রিসোর্ট

`রেস্টুরেন্ট:` রয়েল বিচ রিসোর্ট, ধানসিঁড়ি , হাড়ি রেস্টুরেন্ট

`ভাড়া:` অটো ভাড়া খুব একটা বেশি না যেমন ধরুন হোটেল থেকে বিচ/শহরে এ যেতে ৩০-৬০ টাকা রিকশা ভাড়া, ১০০-১২০ টাকা অটো ভাড়া।

> We had a very wonderful and memorable yearly office tour from **Dhaka to Cox’s Bazar (October 9–12, 2025)** organized by [**iHelpBD**](https://ihelpbd.com). It was a perfect blend of relaxation and team bonding for all members and their families.
>
> A heartfelt thanks to our respected [**Boss Mr. Kiron**](https://ihelpbd.com) for his thoughtful planning, leadership, and generosity in making this tour such a joyful experience for everyone. We truly appreciate your effort and care — it made the trip unforgettable!

## চাঁদপুর সদর - ৩০ সেপ্টেম্বর থেকে ১ অক্টোবর ২০২৫

`৩০ সেপ্টেম্বর ২০২৫` ঢাকা সদরঘাট থেকে লঞ্চ এ উঠলাম চাঁদপুর এর উদ্দেশ্য ৬:৩০ মিনিটে। জনপ্রতি ১৮০ টাকা ভারা দিয়ে রাত ১০:১৫ তে নামলাম চাঁদপুর লঞ্জঘাট। ১০ টাকা অটো ভারা দিয়ে কালিবারি গিয়ে নেমে, ২৫ টাকা করে ভারা দিয়ে গেলাম রঘুনাথপুর রাত ১১ টার দিকে। কিছুক্ষণ রাস্তায় ঘোরাঘুরি করে রিয়াদ কলিগ এর বাসায় গিয়ে পৌছালাম রাত ১২:১৫ তে। তারপর ফ্রেশ, রাতের খাবার তারপর ঘুম।

`১ অক্টোবর ২০২৫` রাত ৩ টা থেকে সকাল ৯টা পর্যন্ত মোটামুটি বলা চলে পুরো সময় বৃষ্টি হয়েছে। সকাল ৯টার দিয়ে রিয়াদ এর গ্রামে কিছুক্ষন ঘোরাঘুরি করলাম। ১১:৩০ এর দিকে গেলাম মেঘনা নদীতে গোছল করতে। এতো বড়ো বিশাল নদীতে গোছল করার সৌভাগ্য সবার হয় না। বর্ষাকাল হওয়াতে মুহূর্তগুলো আমরা দারুণভাবে উপভোগ করেছি। ১:৩০ পি.এম বাসায় গিয়ে , দুপুরের খাবার খেয়ে, কিছুক্ষন বিশ্রাম করে আবার বেরিয়ে পড়লাম চাঁদপুর শহরের উদ্দেশ্য। শহর থেকে লঞ্চ ঘাট পৌছালাম ৪:৪৫ পি.এম। ৫ টার লঞ্চ এ (বোগদাদিয়া ৭) উঠে পড়লাম , ১৮০টাকা ভাড়া দিয়ে পৌঁছে গেলাম কর্মব্যাস্ত শহর ঢাকায় (সাধারঘাট ) রাত ৮:৩০ পি.এম। এভাবেই আমাদের ছোট্ট ভ্রমণটি সম্পন্ন হলো। তবে আবার ও যাওয়ার ইচ্ছা আছে চাঁদপুর যাওয়ার। ধন্যবাদ রিয়াদ তোমাদের অতিথিয়তার জন্য।

`বি.দ্রঃ আমরা সব মিলিয়ে  ৩ জন ছিলাম এই ভ্রমণে। ভ্রমণকারী (জ্যাকি, রিয়াদ ও আমি)`

## মেলেং বাজার, নবাবগঞ্জ উপজেলা - ১৯ জুলাই ২০২৫

মোহাম্মদপুর বেড়িবাঁধ (চৌরাস্তা) থেকে সি.এন.জি তে করে (৫০০ টাকা রিজার্ভ ) ১ ঘন্টার ভিতরে আমরা মেলেং বাজার পৌছালাম। আমাদের কলিগ রুবেল ভাই এর বাসায় গিয়ে ফ্রেশ হয়ে নাস্তা করে, পাশের একটা মাঠে ফুটবল খেললাম আমরা সবাই মিলে। দুপুরের দিকে খেলা শেষ করে কালিগঙ্গা নদীতে গোসল করলাম ২ ঘন্টার মতো। রুবেল ভাই এর বাসায় দুপুরের খাবার খেয়ে কিছুক্ষন বিশ্রাম করে পর্যন্ত বিকেলে একই নদীতে ট্রলার ভ্রমন ১.৫ ঘন্টার মতো (১৫০০ টাকা ভাড়া )। ট্রলার থেকে নামলাম ঢালীকান্দী। ঢালীকান্দী থেকে অটো (১০ টাকা /প্রতিজন ) করে গেলাম কলাতিয়া বাজার। বাজার থেকে অটো রিকশায় (১২০ টাকা রিজার্ভ ভাড়া ) করে গেলাম ঘাটারচর। অতঃপর আমাদের ডে-লং ভ্রমণ সমাপ্ত।

`বি.দ্রঃ আমরা সব মিলিয়ে  ১১ জন ছিলাম এই ভ্রমণে `

## সুন্দরবন - ০৩ থেকে ০৬ জুলাই ২০২৫

`০৩ জুলাই ২০২৫`
কলাবাগান থেকে সোহাগ পরিবহন এ (৬৫০ টাকা টিকেট) উঠলাম রাত ১২ টায়, আর কাটাখালি নামলাম সকাল ৫ টায়।

`০৪ জুলাই ২০২৫`
তারপর মাহেন্দ্র টমটম (৭০ টাকা) করে গেলাম মংলা বন্দরে ১ ঘন্টার মধ্যে। পূর্বনির্ধারিত বোটে করে (ঘাট ভাড়া ২০ টাকা ) গেলাম মোংলা শহরে ৫ মিনিটের ভিতর। সারাদিন নদী , বনের সংস্পর্শে থাকা লাগবে সেজন্য পর্যাপ্ত খাবার কিনে আবার বোটে ফিরে এসে সুন্দরবনের উদ্দশ্যে যাত্রা শুরু করলাম। যেতে যেতে ১ ঘন্টার মতো সময় লাগলো, হালকা বৃষ্টি হচ্ছিলো , হালকা নদীর ঢেউ , এক কোথায় অতুলনীয়। ফাঁকে ফাঁকে আমরা আমাদের সকালের নাস্তাটাও সেরে নিলাম। সুন্দরবন ঘাটে পোছালাম, ৭০০ টাকার গার্ড নিয়ে করমজল, সুন্দরবন ঘুরলাম। খুব গভীরে যাওয়ার সুযোগ হয়নি, কারণ বর্তমান সময়টা সরকারিভাবে ঘোরার জন্য অনুপযুক্ত ঘোষণা করা হয়েছে। অনুমানকি ১টার দিকে করমজল ঘোরা শেষ করে বোটে ফিরলাম, নদীর পাশের ১টা খালের ভিতর ৩০ মিনিটের মতো ভিতরে গেলাম তারপর বোটে করেই মংলা পোর্টের কাছাকাছি গেলাম , দেশি বিদেশি জাহাজ দেখলাম। বৃষ্টিতে অনেক্ষন ভিজলাম বোটে করে মংলা নৌ বন্দরে পৌঁছানো পর্যন্ত। তারপর ফ্রেশ হয়ে দুপুরের খাবার খেয়ে ৪ টার দিকে বাসে করে (৫০ টাকা ভাড়া ) কাটাখালী নামলাম ৫ টায়। মসজিদ, লেক পরিদর্শন শেষে ৭টায় রিজার্ভ অটোতে গেলাম পিরোজপুর (৫০০ টাকা ভাড়া ), রাত তখন আনুমানিক ৮:৩০ বাজে, আবারো অটোতে করে (৩০) টাকা ভাড়া পাড়েরহাট পৌঁছালাম। বাসায় গিয়ে ফ্রেশ হয়ে রাতের খাবার খেলাম , বাসার ছাদে রাট ১২ টা পর্যন্ত আড্ডা দিলাম তারপর ঘুম।

`০৫ জুলাই ২০২৫`
৫ জুলাই সকালে নাস্তা করে টগরা, ইন্দুরকানী ফেরিঘাট গেলাম , ফেরি পার হয়ে কিছু মাছ কিনলাম , তারপর পাড়েরহাট বন্দরে ঘোড়াঘুড়ি। দুপুরে নদী ও খালের মোহনায় ৩০ মিনিটের মতো গোসল করে বাসায় এসে দুপুরের খাবার খেয়ে সোজা পিরোজপুর বাসস্ট্যান্ড চলে আসলাম বিকাল ৪:৩০ এর ভিতর। এসেই খুলনার বাসে উঠলাম, খুলনা এসে পৌঁছাতে ৭টা বেজে গেলো। একটা হোটেল ভাড়া করলাম (৬০০ টাকা / রাত্র )। শিববাড়ী স্ট্রীটফুড , রাতের খুলনা শহর ঘোরাঘুরি, তারপর অটো করে গেলাম (১৫০ টাকা ভাড়া) রূপসা ব্রিজ। ১০:৩০ পর্যন্ত ব্রিজে কাটিয়ে অটোতে করে সোনাডাঙ্গা, বরিশাল রেস্তোরায় রাতের খাবার খেয়ে , হোটেলে গিয়ে ঘুম।

`০৬ জুলাই ২০২৫`
ফ্রেশ হয়ে সোনাডাঙ্গা নাস্তা করে খুলনা ইউনিভার্সিটিতে গেলাম। শহীদ মিনার , মসজিদ, চারুকলা , কেন্টিন , পদ্মপুকুর , লেকের পশে ঘোরাঘুরি করে ২টায় ফিরলাম হোটেলে। কিছুক্ষণ বিশ্রাম করে হোটেল থেকে চেক আউট করে , দুপুরে হালকা কিছু খাবার খেয়ে ৩টায় বাসে উঠলাম যশোরের উদ্দেশ্যে (১২০ টাকা ভাড়া )। যশোর পৌছালাম ৫ টায়। অটোতে মণিহার পরিবহন কাউন্টার গেলাম। টুংঙ্গীপাড়া পরিবহনে ৮টার টিকিট (৬৫০ টাকা ভাড়া ) কেটে নিলাম ঢাকার উদ্দেশে। আমাদের হাতে যেহেতু ২ ঘন্টার মত সময় ছিল, তাই একটু ঘোরাঘুরি করতে বের হলাম।। যশোর পৌরপার্ক, কালেক্টরেট ভবন ঘোরাঘুরি শেষে ৮টার ভিতর বাস কাউন্টার চলে আসলাম। ৮:৩০ এ বাস ছাড়লো , ঢাকার বাসায় এসে পৌছালাম রাত ১ টায়। অতঃপর আমাদের "সুন্দরবন - ০৩ থেকে ০৬ জুলাই ২০২৫" যাত্রা শেষ হলো। আবার পরবর্তী ভ্রমণ নিয়ে কথা হবে খুব দ্রুত। ভালো থাকবেন সবাই।

`বি.দ্রঃ আমরা শুরু থেকে শেষ পর্যন্ত ৪ জন ছিলাম। জ্যাকি, শৈশব, এন্থনি ও আমি`

## উল্লাপাড়া সিরাজগঞ্জ - ১৬ মে ২০২৫

সকাল ৭টায় আমরা HiAce ১৪ সিটের করে যাত্রা শুরু করবো ইনশাআল্লাহ।

## মিরিঞ্জা ভ্যালি - ১২ ডিসেম্বর ২০২৪

মিরিঞ্জা ভ্যালির উদ্দেশে ১২ ডিসেম্বরে রাত ৯ টায় ঢাকা, কমলাপুর থেকে রওয়ানা দিলাম। ট্রেন থেকে নেমে বাসে করে চকরিয়া নেমে লামার চান্দের গাড়িতে উঠে মিরিঞ্জা পাড়ায় নেমে গেলাম। যদিও যেতে যেতে আমাদের বিকেল হয়ে গেসে। তারপর সবাই ফ্রেশ হয়ে খাবার (ভাত , মুরগির গোস্ত, ডাল ) খেয়ে নিলাম। রাতে গানের আসর ও আড্ডা সব মিলিয়ে ভালোই কেটেছে। আমি আমার পরম প্রিয় খালিদ ভাইকে নিয়ে পাহাড় থেকে ঢালে নেমে আসলাম আবার আমাদের কটেজ এ ফিরে গেলাম। রাতের মুরগির বারবিকিউ অসাধারণ ছিল। ১২ টার ভিতর ঘুমিয়ে পড়লাম। সকাল ৬:১৫ তে উঠে কুয়াশা ঘেরা শীতের সকালটা ভালোই লাগছিলো, কিন্তু বেশিক্ষন বাইরে থাকতে পারলাম না, ঠান্ডা বাতাস এবং সূর্য না ওঠার কারণে। এমন ভাবে কুয়াশা পড়ছিলো মনে হচ্ছে বৃষ্টি হচ্ছে। তারপর সকাল ৮ টায় খিচুড়ি খেয়ে ৯টায় চাঁদের গাড়ি করে চট্টগ্রাম। ৩ টায় ট্রেনে করে ঢাকায় এসে পোঁছলাম রাট ৯ টাতে। এভাবেই আমাদের ক্ষুদ্র ভ্রমণটি সম্পন্ন করলাম।
