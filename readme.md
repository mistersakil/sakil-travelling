## সুন্দরবন - ০৩ থেকে ০৬ জুলাই ২০২৫ 

`০৩ জুলাই ২০২৫`
কলাবাগান থেকে সোহাগ পরিবহন এ (৬৫০ টাকা টিকেট) উঠলাম রাত ১২ টায়, আর কাটাখালি নামলাম সকাল ৫ টায়। 

`০৪ জুলাই ২০২৫`
তারপর মাহেন্দ্র টমটম (৭০ টাকা) করে গেলাম মংলা বন্দরে ১ ঘন্টার মধ্যে।  বিকেল আনুমানিক ৪ টায় বাস এ করে মংলা (৫০ টাকা ভাড়া) থেকে কাটাখালি নামলাম ৫ টায়। আবার বাসে করে গেলাম ৬০ গম্বুজ মসজিদ, বাগেরহাটের (৫০ টাকা ভাড়া)। মসজিদ, লেক পরিদর্শন শেষে ৫০০ টাকা দিয়্র অটো রিজার্ভ করে সোজা পিরোজপুর গেলাম ৮ টার দিকে। বাসায় জন্য কিছু কেনাকাটা করে ঘরে পৌছালাম রাত ৯ টায়। 

`০৫ জুলাই ২০২৫`
৫ জুলাই সকালে নাস্তা করে টগরা, ইন্দুরকানী  ফেরিঘাট গেলাম , ফেরি পার হয়ে কিছু মাছ কিনলাম , তারপর পাড়েরহাট বন্দরে ঘোড়াঘুড়ি।  দুপুরে নদী ও খালের মোহনায় ৩০ মিনিটের মতো গোসল করে বাসায় এসে দুপুরের খাবার খেয়ে সোজা পিরোজপুর বাসস্ট্যান্ড চলে আসলাম বিকাল ৪:৩০ এর ভিতর। 

## উল্লাপাড়া সিরাজগঞ্জ - ১৬ মে ২০২৫
সকাল ৭টায় আমরা HiAce ১৪ সিটের করে যাত্রা শুরু করবো ইনশাআল্লাহ। 

##  মিরিঞ্জা ভ্যালি - ১২ ডিসেম্বর ২০২৪

মিরিঞ্জা ভ্যালির উদ্দেশে ১২ ডিসেম্বরে রাত ৯ টায় ঢাকা, কমলাপুর থেকে রওয়ানা দিলাম।  ট্রেন থেকে নেমে বাসে করে চকরিয়া নেমে লামার  চান্দের গাড়িতে উঠে মিরিঞ্জা পাড়ায় নেমে গেলাম। যদিও যেতে যেতে আমাদের বিকেল হয়ে গেসে।  তারপর সবাই ফ্রেশ হয়ে খাবার (ভাত , মুরগির গোস্ত, ডাল ) খেয়ে নিলাম।  রাতে গানের আসর ও আড্ডা সব মিলিয়ে ভালোই কেটেছে।  আমি আমার পরম প্রিয় খালিদ ভাইকে নিয়ে পাহাড় থেকে ঢালে নেমে আসলাম আবার আমাদের কটেজ এ ফিরে গেলাম।  রাতের মুরগির বারবিকিউ অসাধারণ ছিল।  ১২ টার ভিতর ঘুমিয়ে পড়লাম।  সকাল ৬:১৫ তে উঠে কুয়াশা ঘেরা শীতের সকালটা ভালোই লাগছিলো, কিন্তু বেশিক্ষন বাইরে থাকতে পারলাম না, ঠান্ডা বাতাস এবং সূর্য না ওঠার কারণে।  এমন ভাবে কুয়াশা পড়ছিলো মনে হচ্ছে বৃষ্টি হচ্ছে।  তারপর সকাল ৮ টায় খিচুড়ি খেয়ে ৯টায় চাঁদের গাড়ি করে চট্টগ্রাম।  ৩ টায় ট্রেনে করে ঢাকায় এসে পোঁছলাম রাট ৯ টাতে। এভাবেই আমাদের ক্ষুদ্র ভ্রমণটি সম্পন্ন করলাম।  
